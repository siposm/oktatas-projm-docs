# PROJM3 féléves menetrend és tematika

Sziasztok,

Szeretnék tájékoztatni mindenkit, hogy jelen félévben **Projektmunka 3** tárgy keretein belül miket kellene csinálni, így kérlek olvassátok el alaposan jelen leírást és az abban foglaltaknak megfelelően járjatok el!

## Korábbi félévek tartalma
- **PM1** kapcsán készült `egy dokumentum` ami nagyjából összefoglalja azt, hogy mivel szeretnétek foglalkozni. Bemutatásra kerültek hasonló rendszerek, technológiák amiket fel kívántok használni és hasonlók.
- **PM2** kapcsán készült egy `pilot program`, ami a fő csapásvonalát képviseli a szoftvernek amit fejlesztetek (nem 100%-osan kész, itt-ott hiányos / bugos de az alapkoncepció működik).

## Aktuális félév tartalma
**PM3** tárgy keretein belül a már meglévő alkalmazást kellene `továbbfejleszteni` és egy **szinte kész stádiumban kell a félév végén állni**. Ez azt jelenti, hogy minden funkcionalitás működjön és az egyéb szükséges javítások legyenek elvégezve a korábbi pilot állapothoz képest. Ami hiányozhat: tesztelés, dokumentálás, optimalizáció. Ez idő alatt is a repót használjátok rendeltetésszerűen. Szeretném látni, hogy hétről hétre (de legalábbis többet mint pár nap) foglalkozva van az anyaggal. Ezek tekinthetők folyamatos mérföldköveknek.

## Mérföldkövek
- **MK 1: 8. hét:** rendszer fejlesztésével haladni (kb. 60-70%-os készültségi állapot az elvárt, hiszen PM2 alatt már foglalkoztatok vele tehát nem nulláról indultok)
- **MK 2: 13. hét:** rendszer fejlesztésével elkészülni (kb. 99%-os készültségi állapot az elvárt)

Így, a fejlesztés kapcsán két alkalommal várnék tőletek visszajelzést, hogy **hogyan áll jelenleg** a fejlesztés egy Teams üzenet formájában. Ebben kérlek, hogy térjetek ki röviden ezekre felsorolásszerűen: 
- mi van kész
- mi nincs kész
- min dolgoztok jelenleg
- mik a kilátások a továbbhaladás / befejezés tekintetében

Mivel mindenkinek a témája más, ebből adódóan a komplexitás is más, ezért nem tudok konkrét állapotokat írni, hogy mikorra mi legyen készen, de a %-os aránnyal remélhetőleg be tudjátok saját magatoknak lőni.

A mérföldkövek esetén személyesen egyeztetni nem lesz szükséges, ha valakinek ilyenre lenne szüksége Teams üzenetben vagy emailben keressen és egyeztetünk konzultációs időpontot. Ettől függetlenül viszont az egyes mérföldkövek "lejárata" **adott hét vasárnapjának 23:59** percekor esedékes, mintha féléves leadás lenne - az eddig commitolt állapotokat fogom nézni és az emaileket is eddig szeretném megkapni fixen.


---

Kérdés esetén keressetek.

**Sipos Miklós**\
Egyetemi tanársegéd\
Óbudai Egyetem Neumann János Informatikai Kar\
Szoftvertervezés és –fejlesztés Intézet\
sipos.miklos@nik.uni-obuda.hu\
https://nik.siposm.hu
