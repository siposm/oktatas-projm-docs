# = - = - = - = - = - = - = - = - = - = - = - = - = - = - = - =
# PROJM1 féléves menetrend és tematika
Sziasztok,

Elméletileg megkaptátok a Projektmunka I. beosztásokat, ezzel kapcsolatban írnék a teljes félévre vonatkozóan, figyelmesen olvassátok el kérlek és a leírtaknak megfelelően cselekedjetek.

Amit kell tudni, hogy ez egy **4 részes tárgy** lesz, viszont mellette be fog jönni a **Szakd1-2** tárgy is. A célja jelen tárgysorozatnak az volna, hogy dolgozzatok több féléven át egy nagyobb projekten, amiből **akár** a szakdoga is lehet / kinőheti magát. Tehát célszerű volna, hogyha már úgy állnátok az egészhez, mintha szakdoga lenne (ergó nem egy összecsapott baromságot adtok le).

Ennek menete jelen félévre nézve annyi volna, hogy egy **irodalomkutatást** kell készíteni, azzal a témával kapcsolatban amit választottatok. Ezt pedig dokumentumban rögzítve kellene majd leadni a félév végén (ill. az adott mérföldkőnél).

----

A leadandó doksinak tartalmaznia kell:
- **bevezető**: probléma felvetése és megfogalmazása
- **irodalomkutatás**: témába vágó kutatási témák átrágása
    - ( az egyes témák amelyek kapcsolódnak a témádhoz )
    - felhasználni kívánt technológiák (c# / php / cpp / js / bármi)
    - hasonló rendszerek elemzése
    - összegzés: átrágva magad a különböző dolgokon, mire jutottál
- **követelmény specifikáció**: funkciók amelyeket elvársz a készítendő rendszertől (mire legyen képes)
- **tervezés**: megtervezni a rendszer alapjait (pl. adatbázis, osztályok, komponensek stb.)

A dolgozatnak ideálisan **20 oldalnak** kell lennie a tartalom tekintetében. Javasolt, hogy irodalomjegyzéket már készítsetek, lehivatkozva az egyes dolgokat a megfelelő helyen és módon. Hasonlóan kell eljárni a képek esetén is. Wikipedia és egyéb helyekről copy-paste dolgokat mellőzzük. Ezek elsőre soknak tűnhetnek, viszont később szakd1-2 kapcsán hasznos lesz, hogy már van egy 80%-os alap amit csak le kell adni... Ha pedig más témátok lesz, akkor meg már 1x csináltatok hasonlót tehát könnyű lesz újra egy másik témát létrehozni hasonló módon.

----

Mérföldkövek:
- 10. hét
- 13. hét

**Adott hét vasárnapjának 23:59-ig** szeretnék kapni egy doksit emailben amelyben látszik a haladás\*. A 13. hétnél már egy kb. végleges állapotot kellene látnom, ennek fényében osszátok be az időtöket. _* az inkrementumokat esetleg sárga háttérrel is meg lehet jelölni, hogy egyből lássam mi az új / módosított rész._

Az **email tárgya** ez legyen **fixen**: PROJM1-MK# ahol a # helyett 1 vagy 2 szerepeljen attól függően, hogy melyik mérföldkőről beszélünk. A csatolt mellékletet **.pdf-ben mindenképpen** küldjétek meg, opcionálisan docx-ben is jöhet.


Kérdés / probléma esetén emailben elértek. Ha valaki a leírtak mentén nem tud önmagától dolgozni, akkor szintén kereshet és egyeztetünk időpontot, viszont fontos, hogy az önálló munka jellemezné ezt a tárgysorozatot elsősorban, tehát én nem fogok a mérföldköveknél többet tudni mondani, hiszen mindenkinek más témája van.

Sipos Miklós\
Tanszéki Mérnök\
ÓE NIK SZFI\
sipos.miklos@nik.uni-obuda.hu\
http://users.nik.uni-obuda.hu/siposm/

# = - = - = - = - = - = - = - = - = - = - = - = - = - = - = - =
# PROJM2 féléves menetrend és tematika
Sziasztok,

Szeretnék tájékoztatni mindenkit, hogy jelen félévben **Projektmunka 2** tárgy keretein belül miket kellene csinálni, így kérlek olvassátok el a levelet alaposan és az abban foglaltaknak megfelelően járjatok el!
1. PM1 kapcsán a **félév végére egy dokumentum készült**, amiben felvázoltátok, hogy mit szeretnétek. Ez igen kevés embernél lett jó minőségű, többeknél pedig összecsapott hatást keltett - ez azért fontos, mert valószínűleg akkor a fejetekben sincsen meg jól összerakva, hogy mit szeretnétek csinálni.(!)

2. PM2 kapcsán már a **fejlesztést kellene elkezdeni**, és a félév végére egy 'pilot' állapothoz eljutni. Aki úgy érzi, hogy hiányossága van PM1 kapcsán, az vegye elő a doksit, olvassa át és pontosítsa (elsősorban) saját magának, hogy mit szeretne csinálni. Pilot állapot alatt azt értjük (de erről fog részletesebb mailt küldeni Szénási t. úr), hogy a projekt lényege működjön!, nem baj ha nincs még GUI, nem baj ha nincs még adatbázis, de a fő cél funkcionálisan már működjön.

3. A félév során pár mérföldkövet fogok tartani, ami azt jelenti, hogy ezen időpontokra szeretnék inkrementumot látni az előző mérföldkőbéli állapothoz képest. Mivel nem fogok a nyakatokra járni, erősen elvárt az önálló munka és haladás.

    Ezen dátumok:
    - **0. MK: 2. hét**:
    Lásd piros rész lentebb.

    - **1. MK: 6. hét**:
    Ezen időpontra szeretnék egy nagyjából működő* rendszert látni. \* Ez nyilván feladattól is függ, de a lényeg, hogy     körvonalazódjon, hogy mi lesz ebből. Tehát a félév végére ne egy üres projekt legyen.

    - **2. MK: 12. hét**:
    Ezen időpontra szeretnék egy közel kész verziót látni a pilot stádiumból.

!
- - -

Kérném mindenkitől, hogy a kódnak csináljon egy repót MÁR MOST (szept. 18. (szerda) 23:59-ig bezárólag)
és adjon hozzá contributorként ezen a nikes címemen (sipos.miklos@nik.uni-obuda.hu).

Repót csak ezek valamelyikén fogadok el: gitlab / github / bitbucket

Ha ez megtörtént dobjon róla egy mailt a repo linkkel.

Csapat esetén az emailt író jelezze, hogy kivel dolgozik még a csapatban.

- - -
!


Továbbá:
- A repóban a readme.md-ben helyezzétek el folyamatosan ahogy haladtok, hogy mit mire használtok (elég csak felsorolás szinten), az melyik mappában található stb. A lényeg, hogy én is el tudjak igazodni benne ha megnézem.

- A mérföldkövek esetén személyesen egyeztetni nem lesz szükséges, ha valakinek ilyenre lenne szüksége emailben keressen és egyeztetünk konzultációs időpontot (btw oldalamon ugyan úgy fent van az órarend, hogy mikor hol találtok). Ettől függetlenül viszont az egyes mérföldkövek "lejárata" adott hét péntekjének 23:59 percekor esedékes, mintha féléves leadás lenne - az eddig commitolt állapotokat fogom nézni.

- A félévben nem elfogadható az, hogyha mérföldkő előtt 1 db push-t és commit-ot látok. Szeretném látni, hogy hétről hétre (de legalábbis többet mint pár nap) foglalkozva van az anyaggal. Ezt tekintsétek úgy, hogy a fix 2+1 mérföldkő mellett folyamatos mérföldkövek vannak.

Kérdés esetén keressetek.\

Sipos Miklós\
Tanszéki Mérnök\
ÓE NIK SZFI\
sipos.miklos@nik.uni-obuda.hu\
http://users.nik.uni-obuda.hu/siposm/
