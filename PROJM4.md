# PROJM4 féléves menetrend és tematika

Sziasztok,

Szeretnék tájékoztatni mindenkit, hogy jelen félévben **Projektmunka 4** tárgy keretein belül miket kellene csinálni, így kérlek olvassátok el alaposan jelen leírást és az abban foglaltaknak megfelelően járjatok el!

## Korábbi félévek tartalma
- **PM1** kapcsán készült `egy dokumentum` ami nagyjából összefoglalja azt, hogy mivel szeretnétek foglalkozni. Bemutatásra kerültek hasonló rendszerek, technológiák amiket fel kívántok használni és hasonlók.
- **PM2** kapcsán készült egy `pilot program`, ami a fő csapásvonalát képviseli a szoftvernek amit fejlesztetek (nem 100%-osan kész, itt-ott hiányos / bugos de az alapkoncepció működik).
- **PM3** kapcsán a korábbi pilot program került `továbbfejlesztésre`, funkcionálisan kész állapotra hozva.

## Aktuális félév tartalma
**PM4** tárgy keretein belül a dokumentációhoz kellene visszatérni, mely még PM1 alatt került megírásra. Ezt kellene átjavítani szakmailag és formailag amennyiben szükséges, és dokumentálni a fejlesztést valamint a végállapotot. Szakmailag érdemes visszamenni és megnézni, hogy amit írtatok az biztos helyes-e illetve, hogy még mindig aktuális-e (technológiai változásból, vagy tévedésből adódóan lehetnek ebben kis problémák amikre korábban -amikor még első körben írtátok- nem derült ez ki). A fejlesztés (PM2 és 3) folyamatát, felmerült hibákat és azok megoldását valamint eredményét is kell dokumentálni. Végezetül pedig egy összegző konklúzió szükséges a végére, amiben a teljes projekt bemutatásra kerül röviden, elért és el nem ért eredmények, kitűzött célok leírásra kerülnek.

## Mérföldkövek
- **MK 1: 8. hét:** dokumentáció formai és tartalmi javításainak elvégzése eddigre kész kell legyen
- **MK 2: 13. hét:** dokumentációnak tartalmaznia kell a fejlesztéssel kapcsolatos fejezeteket és a konklúziót valamint lezárását a projektnek

Az **email tárgya** ez legyen **fixen**: PROJM4-MK# ahol a # helyett 1 vagy 2 szerepeljen attól függően, hogy melyik mérföldkőről beszélünk. A csatolt mellékletet **.pdf-ben mindenképpen** küldjétek meg, opcionálisan docx-ben is jöhet.

A mérföldkövek esetén személyesen egyeztetni nem lesz szükséges, ha valakinek ilyenre lenne szüksége emailben keressen és egyeztetünk konzultációs időpontot. Ettől függetlenül viszont az egyes mérföldkövek "lejárata" **adott hét vasárnapjának 23:59** percekor esedékes, mintha féléves leadás lenne - az emaileket is eddig szeretném megkapni fixen.


---

Kérdés esetén keressetek.

**Sipos Miklós**\
Tanszéki Mérnök\
Óbudai Egyetem Neumann János Informatikai Kar\
Szoftvertervezés és –fejlesztés Intézet\
sipos.miklos@nik.uni-obuda.hu\
http://users.nik.uni-obuda.hu/siposm/
